Jeg har fået lavet en lækker surdej, som bor i et lufttæt 3 L glas med patentlukning.
Præcis hvor meget, der er i glasset, er uvist - jeg smider lidt ekstra mel og vand i en gang imellem (i forholdet 1 til 1).
Der skal helst ikke gå mere end 3 dage imellem fornyelsen, for så risikerer gærkulturen at dø af sult.

Opstart af surdej

Fejlslagne forsøg
I første omgang fulgte jeg anbefalingen fra http://broedet.dk, dvs bland en masse mel og noget vand i forholdet 1 til 1 og lad stå åben nogle timer, før du lukker beholderen. Derefter rør du bare 2 gange hver dag i den. Dette gav to vidt forskellige resultater.

Forsøg 1 - startede ikke
I første forsøg skete der ikke en skid. På trediedagen kom der en enkelt bobbel i midten, men det udviklede sig ikke. Den lugtede slet ikke gæret.
Problemet er, at hvis der ikke er gærsvampe i dejen, så begynder bakterier at arbejde i stedet. De danner så en kultur selv, som holder svampene ude. Det dur ikke.
På femtedagen smed jeg den ud og startede forfra.

Forsøg 2 - alt for aktiv
Andet forsøg var jeg rundt i hele huset med den åbne skål i håb om at fange nogle spændende svampe. Og hold da op, hvor blev den aktiv! Allerede 24 timer efter var der fuld drøn på boblerne, og jeg tænkte yes!
Men det endte lidt som et mareridt, for efter halvandet døgn voksede surdejen simpelthen ud af glasset. Jeg forsøgte flere gange at røre dejen ned, men på bare en halv time steg den til dobbelt størrelse igen. Jeg tror det skete som en kombi af tre ting:
- Glasset var ikke ordentlig tæt (en billig 2 L model med en noget dinglere patentlukning).
- Der var for meget ufermenteret mel i glasset på en gang, fordi jeg fulgte broedet.dk's anbefaling.
- Blandingen er sandsynligvis blevet "forurenet" med noget almindelig bagegær, fordi jeg bagte boller lige før jeg startede surdejen.

Forsøg 3 - virkede for mig
