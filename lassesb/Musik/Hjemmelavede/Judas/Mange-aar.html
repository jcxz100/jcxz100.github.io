<!DOCTYPE HTML>
<!-- Musik/Hjemmelavede/Loke/Mange-aar.html -->

<html xmlns="http://www.w3.org/1999/xhtml"
    itemscope itemtype="http://schema.org/ItemPage"
    lang="da"
>
<head>
    <meta http-equiv="content-type" content="text/html;charset=utf-8" />

    <title>Mange år</title>

    <meta name="description" content="Judas spekulerer i de meget sene nattetimer over, hvad han har gjort." />
    <meta name="keywords" content="musik, tekster, hjemmelavede, religion, kristendom, Jesus, Judas Iskariot, Lasse Steen Bohnstedt, jcxz100" />

    <link rel="author" href="https://plus.google.com/u/0/104986257594883514409" />

   <script type="text/javascript" src="where-am-i.js" onload="wai_hook('', true);"></script>
</head>

<body>
<table cellpadding="0" cellspacing="0" style="width:100%;"><tr>
<td class="body">

    <h1>Musik</h1>
    <table class="main"><tr><td class="nav">
        &nbsp;
    </td><td class="main">
        <div class="main">
            <h2>Judas - En underlig proces</h2>
            <p class="copyright">
                <span itemprop="name">Judas</span> version <span itemprop="version">1.4</span>.<br />
                <a href="../../Hallelujamusik/">Hallelujamusik</a> track 03.<br />
                <br />
                Musik og tekst er skrevet og indspillet <span itemprop="datePublished">1992</span>
                - <span itemprop="dateModified">2014</span><br/>
                af
                <a href="/Hvem-mig$/" itemprop="author" itemtype="http://schema.org/Person" rel="author">
                    Lasse Steen Bohnstedt</a
                >.<br />
                Visse rettigheder forbeholdt. <a href="javascript:ScrollToLicense();">*)</a>
            </p>

            <h3>Sangskrivning kan være underlig</h3>
            <div class="broedtekst">
                Jeg vågnede med et brøl klokken 5 om morgenen,
                efter kun to timers søvn,
                og havde en melodirundgang incl. tekst
                spillende for fuld volumen i hjernen.<br/>
                Og mine sanser brændte med følelsen fra
                drømmen:
                Jeg var fuld af gru og følte en voldsom tyngde over mig,
                og jeg hulkede;
                for Jesus var død!<br/>
                I min søvndrukne tilstand var jeg opfyldt af
                følelsen af,
                at <i>jeg</i> havde vandret med Jesus
                og var en af hans disciple.
                Og nu var vores Mester død, og alt var kaos.<br/>
                <br/>
                Dét var ret underligt,
                for jeg var slet ikke religiøs.
                Men der gik mange minutter,
                før jeg var kommet så meget til mig selv,
                at jeg begyndte at undre mig...<br/>
            </div>

            <h4>Den spæde start; 1992</h4>
            <div class="broedtekst">
                Faktisk ved jeg ikke helt, hvad år det var;
                men jeg boede alene på et værelse (ikke kollegie).<br/>
                Det kan enten have været i Århus,
                hvor jeg var i gang med et studie,
                som slet ikke gik (1991 eller 1995),
                eller i Brædstrup, som arbejdsløs (1992).<br/>
                Jeg tror, det var 1992; ellers er der nogle andre ting,
                jeg må huske helt forkert. Nå, ligemeget.<br/>
                <br/>
                Jeg havde tit før fundet på melodistumper.
                Men med sangen om Judas var det første gang,
                der fulgte en lille smule ord med samtidig,
                som jeg ikke skulle tvinge frem.<br/>
                Jeg messede rundgangen igen og igen.
                Teksten var utrolig simpel:<br/>
                <i>
                &nbsp; Og dø så elsket, og dø så elsket, og dø så elsket, og dø så elsket.<br/>
                &nbsp; Og dø så elsket, og dø så elsket, og - og dog er du i live.<br/>
                </i>
                (Bemærk at på jysk skal ordet <i>og</i>
                udtales <i>å'</i> og kan også betyde "at" ;-) )<br/>
            </div>

            <h4>Version 1.0</h4>
            <div class="broedtekst">
                Dét var alt, hvad der var.<br/>
                I lyset fra min hastigt svindende inspiration
                fandt jeg dog ét ord mere; "Menneskesøn",
                som blev arbejdstitlen for sangen, og som første vers skulle starte med.
                Og jeg fandt på den strofe,
                som stadig er første melodilinie i versene.<br/>
            </div>

            <h3>17 års pause; 1992-2009</h3>
            <div class="broedtekst">
                Så gik der mange år, og ind i mellem vendte jeg forgæves tilbage til
                Menneskesøn-sangen,
                men jeg kom aldrig videre.<br/>
                Jeg syntes de mange og'er var trælse,
                og jeg prøvede at bruge det rigsdanske "at",
                selvom det gjorde teksten lidt underlig.<br/>
                <br/>
                Noget helt andet:
                Det gik op for mig,
                at i drømmen var jeg disciplen <i>Judas</i>.
                Dét var ikke noget, jeg brød mig særligt om;
                men jeg måtte modvilligt acceptere det.
                Så sangen skiftede navn til "Judas".<br/>
                Jeg syslede (med lange mellemrum)
                med nogle tekster til førstelinien.
                Jeg var især lun på en idé
                om noget forgæves oprør mod Romerriget.
                Men jeg fandt aldrig noget, som var helt godt nok.<br/>
                <br/>
                I lange perioder var Judas den eneste sang,
                jeg var i gang med at lave.
                Men processen var gået i stå.<br/>
                Jeg kom ikke videre!
            </div>

            <h3>Sommerhus; 2009</h3>
            <div class="broedtekst">
                Fast forward til mange år senere:
                Sommerferie med min familie; jeg stod og vaskede op.
                Der var ingen internet, telefon eller mobildækning.
                Jeg var den der mellemting mellem træt
                (fordi man har sovet på en sofa
                og er vågnet med i bagende sol)
                og rolig (fordi naturen gør, at det er man bare).<br/>
                På nordjysk lokalfjernsyn jamrede en eller anden tungsindig tosk
                over,
                hvor svært det var at være kristen i dagens Danmark.<br/>
                <br/>
                Pludselig overfaldt Judas-sangen mig!
                Den strømmede ind i mig, rundgangen brølede i hovedet,
                og den gamle verslinie dukkede op igen -
                bare med nye og mere levende akkorder under,
                som ledte direkte over i melodien til resten af verset.
                Det var så indlysende!
                Tænk jeg ikke havde hørt det før!<br/>
                Jeg stod bomstille
                med en dryppende opvaskebørste i hånden.<br/>
                Jeg sagde ikke en lyd, sang ikke en strofe,
                men den eftermiddag fik jeg styr på melodien,
                mens min familie hyggede omkring mig.
                Jeg må indrømme, at jeg "parallellede"
                og var lidt fraværende.
                Over de næste to dage summede Judas konstant,
                og jeg fik nogenlunde teksten til versene på plads.<br/>
            </div>

            <h4>Version 1.1</h4>
            <div class="broedtekst">
                Jeg fik ingenting skrevet,
                mens vi var i sommerhus.
                Det havde jeg først tid til,
                efter vi kom hjem.<br/>
                Hvert trin i udviklingen
                dengang og senere har jeg dokumenteret jeg troligt;
                men det meste er gået tabt.
                I første omgang fordi min hjemmeside blev slettet,
                og jeg sjuskede med backupen;
                og langt senere forsvandt resten i et harddisk crash.<br/>
                <br/>
                I dagene efter sommerferien skrev jeg også
                <a href="./#Baggrund">mine tanker</a> ned,
                om hvem den historiske Judas var,
                og hvad der foregik mellem ham og Jesus.<br/>
                <br/>
                Version 1.1 lå kun på Nettet i kort tid.
            </div>

            <h3>Ned; 2009-2010</h3>
            <div class="broedtekst">
                Så røg jeg i et sort hul.<br/>
                <br/>
                Det begyndte egentlig først på året,
                hvor jeg mistede mit job som programmør.<br/>
                Jeg var bitter og følte,
                at jeg havde spildt to år af mit liv,
                fordi jeg havde lagt blod, sved, tårer,
                og <i>rigtig</i> mange timer i ingenting, da firmaet lukkede.
                Jeg havde knoklet og forsømt min familie.
                Oven i købet havde jeg arbejdet med ting,
                som var forældede,
                og jeg frygtede, at jeg var havnet i en teknologisk blindgyde,
                så der ikke længere var nogen,
                der ville have mig.
                Det viste sig at være korrekt.<br/>
                Sommerferien sluttede, og jeg dykkede.
            </div>

            <h4>Version 1.2</h4>
            <div class="broedtekst">
                I de gode perioder, der alligevel var,
                rumsterede jeg tit videre med teksten til Judas.<br/>
                Nogle gange, når jeg sang Judas for mig selv,
                stortudede jeg.<br/>
                <br/>
                Jeg klampede akkorderne til Judas ind i et MIDI program,
                som selv kunne akkompagnere.
                Det er et smart program til lynhurtigt at finde ud af,
                om et koncept virker, men det er begrænset
                i forhold til, hvad man kan indstille på det.
                Fx kan man kun vælge mellem <i>lalleglad</i> eller
                <i>endnu mere lalleglad</i> akkompagnement<!-- -
                og kun i up-tempo-->.<br/>
                Så selvom jeg gerne
                ville have markeret versene tydeligt
                (særlig det tredie),
                kunne jeg ikke sænke intensiteten;
                og hvis jeg hævede intensiteten i resten af sangen
                (eller bare omkvædene),
                lød det fuldstændig åndsvagt.<br/>
                Desuden ignorerede den glad mine ledetråde til bassen
                og spillede bare grundtonen.<br/>
                <br/>
                Med besvær konverterede jeg lyden fra MIDI.<br/>
                <i>(Teknisk: Jeg ledte efter, fandt
                og støvede mit gamle USB floppydrev af,
                lagde MIDI filen på en 3½" diskette og
                kopierede den ind på
                min gamle Pentium 90 stationære,
                som har et godt AWE32 lydkort (ISA port selvfølgelig);
                trak så et audiokabel over til min bærbares mikrofon-indgang;
                tog strømforsyningsstikket ud af den bærbare,
                fordi switch-mode støjen ellers ville forplante sig
                til onboard lydkortet;
                optog det rå output,
                som jeg så kunne arbejde videre med.
                Det tog et par timer!<br/>
                Som en utilsigtet bonus
                komprimerede PCM lydsystemet på Windows 95
                signalet en smule (RMS gain) -
                det sker automatisk, og det kan ikke engang slås fra...
                Nå. Men.)</i><br/>
                Derefter optog jeg 2 x blå guitar (venstre / højre kanal)
                og vokal til. Guitaren skramler og overstyrer en del.<br/>
                <br/>
                Jeg har reddet en kopi af mp3-filen
                fra min iPod,
                og her er den (dog lidt justeret i start og slut)
                til skræk og advarsel:<br/>
                <div class="myJPlayer">
                    <div class="mp3">
                        Judas-(1-2-fra-MIDI---justeret).mp3
                    </div>
                    <div class="length">3:07</div>
                    <div class="what">den rædselsfulde version</div>
                    <div class="lyrics">Judas-1-2-tekst.txt</div>
                </div>
                Anden verslinie slutter en tone højere
                end i den endelige version;
                ellers er sangstemmen uændret indtil nu.<br/>
                I et forsøg på at lave tekstmæssig afstand fra
                omkvædets svagt optimistiske "... og dog er du i live"
                kontra det rendyrket pessimistiske vers,
                indsatte jeg en spøjs overgang på et par akkorder.
                Det klodsede resultat var med til at overbevise mig om,
                at teksten i omkvædet skulle dø.<br/>
                <br/>
                Forsvundet er:
                Kildefilen fra MIDI-programmet;
                den eksporterede MIDI-fil;
                optagelsen af MIDI afspilningen (WAV);
                en tekst med de blå akkorder;
                de selvstændige guitar- og vokalspor;
                hjemmesiden, som beskrev versionen.
            </div>

            <h4>Version 1.3</h4>
            <div class="broedtekst">
                Som sagt droppede jeg <i>"At dø så elsket ..."</i> omkvædet
                til fordel for <i>la la</i>er,
                fordi man skal kille sine darlings,
                og det passede ikke til resten af sangen.
                Overgangen mellem omkvæd og vers
                kortede jeg ned til noget mere simpelt og fikst;
                og de meget blå akkorder med hængende toner
                var for ensformigt, så dem skrottede jeg.<br/>
                Dette er, hvad der er af Judas 1.3
                (ingen audio optaget):
                <div class="myJPlayer">
                    <div class="what">Judas 1.3</div>
                    <div class="lyrics">Judas-1-3-tekst.txt</div>
                    <div class="front">Judas-1.3.html</div>
                    <div class="sheet">Judas-1.3.pdf</div>
                </div>
                Jeg startede på at tracke versionen i MilkyTracker,
                men jeg kom ikke rigtig i gang.<br/-->
                <br/>
                Planen var,
                at tredie vers og omkvæd + outro
                skulle være <i>meget</i> langsommere end resten,
                fordi det var så sørgeligt.<br/>
                Jeg ville have et mellemspil;
                noget stort, flot og bevægende,
                flerstemmigt, Simon and Garfunkel-agtigt
                på de her akkorder:
                Em7 - D-add9/f# - G6 - A11,
                hvor de nederste to strenge ringede
                på d og e hele tiden;
                alt gentaget nogle runder.<br/>
                Og hastigheden skulle så drosle ned i mellemstykket;
                men i praksis blev det søgt.
                Og hvor langsomt skulle det være? Halv hastighed,
                som var nemt at lave men sååå sløøøøvt?
                Eller en blød deceleration til en mellemting,
                som i sig selv lød mere naturlig,
                men hvor overgangen var mega-mærkelig?<br/>
                <br/>
                Parallelt med
                krøb der en erkendelse ind i mig:
                Min musikalske åbenbaring den sommerferie
                var mere end bare musik.
                Frustreret måtte jeg se på,
                at jeg blev kristen.
                Som om det ikke var træls nok
                at være deprimeret!<br/>
            </div>

            <h3>Op! 2010-2012</h3>
            <div class="broedtekst">
                Mit vendepunkt kom
                ultimo 2010,
                hvor jeg fik et midlertidigt deltidsjob i en SFO,
                som jeg kom til virkelig at elske;
                og jeg fik det bedre.
                Jeg havde slemme, depressive tilbagefald,
                men i de gode perioder sprudlede jeg af energi og musik.<br/>
                Vores søde leder fik os
                engang imellem til at meditere kollektivt,
                såkaldt <i>mindfulness</i>,
                til vores daglige møder.
                Under de seancer burde jeg egentlig have tømt mit hovede,
                men jeg hørte slet ikke efter,
                for da strømmede musikken bare ekstra hurtigt og frit!<br/>
                Jeg havde begrænset tid til
                at optage eller bare skrive ned,
                for jeg havde hænderne fulde med unger :)<br/>
                Så jeg prioriterede ikke Judas,
                men arbejdede mest med tre af de nye sange,
                som var dukket op
                (<a href="../Loke/"
                    >Loke</a
                >,
                <a href="../../Oversaettelser/Mere/">
                    Mere</a
                > og
                <a href="../../Oversaettelser/Abemand">
                    Abemand</a
                >).<br/>
            </div>

            <h3>Ned; 2012-2014</h3>
            <div class="broedtekst">
                Jeg blev forlænget 2 gange i SFOen,
                men så måtte de ikke mere.
                Ellers skulle jeg fastansættes,
                og der var ansættelsesstop.<br/>
                Så efter sommerferien 2012
                vidste jeg ikke, hvad jeg skulle gøre af mig selv.<br/>
                <br/>
                Det gik ujævnt ned ad bakke for mig,
                og i slutningen af 2014 var jeg så dårlig,
                at jeg endte med at blive indlagt.
            </div>

            <h3>Op! ultimo 2014</h3>
            <div class="broedtekst">
                Efter nogle dage i dyb nedtrykthed
                fik jeg pludselig en raptus,
                og rodede videre med al min musik
                på én gang.<br/>
                <br/>
                Jeg havde krudt i røven
                men besluttede,
                at Judas trængte mest til at blive gjort noget ved;
                så jeg sang den igennem en masse gange,
                forsimplede arrangementet
                og filede teksten til,
                så den ikke nødvendigvis fulgte noder,
                men var mere hverdagsagtig, mundret
                og jysk i udtalen
                (de tidligere versioner bar præg af
                at være mere <i>skrevet</i> end <i>sunget</i> frem).<br/>
                - Samtidig googlede jeg på forskellig teori
                om synthesizerlyde og
                <i>syntetiserede</i> dem,
                hvilket var både tidskrævende og lærerigt.<br/>
                - Samtidig installerede jeg
                (flere versioner af) Linux Mint
                på to gamle computere og forsøgte uden held at få
                fildeling og versionskontrol op at køre
                over det ustabile, trådløse netværk.
            </div>

            <h4>Hvad da?</h4>
            <div class="broedtekst">
                Så optog jeg - trods besværlige forhold -
                først guitaren og derefter vokalen.<br/>
                <br/>
                Ved guitaren
                proppede jeg mikrofonen ind gennem dens lydhul
                for at begrænse støjen fra
                de andre patienter og udsugningen.
                Det betød dels,
                at jeg hev så hårdt opad i de nederste strenge,
                at jeg var nødt til at stemme den igen,
                og dels at jeg var nødt til at have to vaskeklude omkring,
                for ikke at volumenforvrænge (overstyring).
                Jeg prøvede først med én vaskeklud,
                men det var så ikke nok;
                om igen.<br/>
                Mens jeg optog guitaren,
                klaskede mikrofonledningen mod dens krop,
                og der var åbenbart nogen,
                der legede med frisbee uden for mit vindue...<br/>
                Tempoet på guitaren måtte repareres lidt
                med en effekt i Audacity,
                før jeg optog vokalen,
                fordi jeg løb alt for meget i omkvædet og outroen.<br/>
                Den rå optagelse overskrev jeg;
                det skulle bare være en
                quick and dirty, akkustisk testversion.<br/>
                <br/>
                Vokalen sang jeg lavmælt,
                med mikrofonen helt oppe til munden,
                af hensyn til mine naboer;
                så der var en del poppede P-er og hvislende S-er og T-er,
                der måtte fikses bagefter.<br/>
                For at overdøve støjen på vokalen
                (og fordi jeg havde så frygtelig meget energi),
                gik jeg væk fra det med q'n'd akkustisk og
                lavede lige en XM trackerfil til,
                som fulgte guitar- og vokalsporets skiftende tempi.<br/>
                <br/>
                På løsark, med ulæselig håndskrift
                noterede jeg metikuløst en masse detaljer om optagelser
                (én gange for guitaren, fire for vokalen)
                og mixing;
                men jeg kan ikke hitte hovede og hale i det nu.
                Jeg er også bange for,
                at jeg lavede pærevælling,
                så der står flere versioner
                på hvert ark...<br/>
                Jeg har tænkt mig at scanne det ind på et tidspunkt
                bare for at dokumentere.
                Men jeg kan ikke engang gennemskue arkenes rækkefølge.
                Oven i købet er bunken blandet sammen med tilsvarende ark
                for <a href="../../Oversaettelser/Mere/">Mere</a>,
                som jeg optog ny guitar til en lille uge senere
                (efter et interlude med blandt andet en ny version af
                <a href="../Loke/">Loke</a>).<br/>
                De forskellige udgaver af XM-filerne kaldte jeg 5, 6 og 7,
                fordi jeg mente,
                at der var 4 tidligere versioner
                (incl MIDI-versionen) - men det var bare et gæt.
            </div>

            <h4>Hvad tid?</h4>
            <div class="broedtekst">
                Hvis man ser bort fra den tid,
                jeg brugte på at tygge sangen igennem, tilrette tekst og
                fremstille synthesizerlyde,
                så tog hele forløbet godt et døgn -
                kun afbrudt af fire måltider,
                en obligatorisk aftensnak med personalet
                og to timers søvn:<br/>
                <ul>
                <li>Jeg mener, jeg stod op klokken 6, den 5. november,
                efter kun at have sovet 3-4 timer
                (men jeg gik ikke i gang med det samme;
                folk sov jo omkring mig);</li>
                <li>optog guitar
                fra omkring klokken 7:30;</li>
                <li>optog vokaler fra kvart over 8
                til cirka klokken 15,
                samtidig med at jeg løbende
                rettede på timingen i guitaroptagelsen,
                og var færdig med første udgave af XM filen
                (XM 5) og mix nummer 5 heraf klokken 17:30;</li>
                <li>anden version af XMen (XM 6)
                var jeg tilfreds med omkring klokken 20,
                efter at have rettet lidt i <i>stringpad</i> synthesizeren;</li>
                <li>mixing indtil kvart i midnat,
                men skrottede det;</li>
                <li>rettede i XMen (til XM 7),
                som var færdig kvart over midnat;</li>
                <li>mixing indtil klokken 2;</li>
                <li>i løbet af dagen havde jeg prøvet
                et "standard" script til at lave video med;
                først virkede det ikke, så jeg rettede nogle fejl;
                men lydkvaliteten var for dårlig; derfor:
                Fra klokken 2 til lidt over 4
                lavede jeg da bare lige mit eget script,
                som jeg brugte til at eksportere
                en FLV version;</li>
                <li>uploadede FLVen til youtube
                incl en tekst med en henvisning
                til en linie i Leonard Cohen sangen Anthem;
                <i>forget your perfect offering</i>
                og gik i seng;</li>
                <li>klokken 6 rettede jeg videre i scriptet,
                så det blev mere generelt,
                og nemt kunne tilpasses andre videoer,
                og så det lavede MP4 i stedet for FLV
                (mindre filer + bedre lydkvalitet).<br/>
                Min computer hang og måtte genstartes flere gange;
                og efter meget bøwl fandt jeg ud af,
                at avconv (som jeg brugte som arbejdshest)
                er lidt spidsfindig, når den skal lave MP4:
                Det kræver så meget CPU,
                at jeg eksplicit måtte bede den om
                <i>ikke</i> at forsøge at bruge fire kerner
                (for der var altså kun to i CPUen);
                og så ignorerede den,
                hvor meget <i>fri</i> RAM, der var,
                men prøvede at bruge <i>al</i> RAM,
                hvorfor den swappede den helt vildt,
                med mindre alt var lukket.</li>
                <li>klokken lidt over 9 virkede det, og jeg gik i seng.</li>
                </ul>
                <br/>
                Jeg hørte resultatet på repeat;
                først imens jeg sov et par timer og
                siden halvandet døgn bagefter.
                Jeg ville være sikker på,
                at MP4 udgaven var ok.
            </div>

            <h4>Version 1.4.7.1 = demo&nbsp;1</h4>
            <div class="broedtekst">
                Jeg uploadede til youtube igen
                klokken 4 om natten, 8. november.
                Jeg ved så ikke, hvad der gik galt med uploaden;
                for mp3 filen, som du kan høre/downloade her,
                er faktisk bedre lydkvalitet - det burde være omvendt:
                <div class="myJPlayer">
                    <div class="mp3">
                        Judas-(1-4-7-1).mp3
                    </div>
                    <div class="youtube">O5JAB-Hy1Ks</div>
                    <div class="what">demo 1</div>
                    <div class="length">3.36</div>
                    <div class="keep">false</div>
                    <div class="lyrics">Judas-1-4-tekst.txt</div>
                </div>
                På trods af sjusk / hastværk
                kan jeg, medio 2015, stadig godt forliges med
                resultatet;
                den rodede <!--charme og--> ligefremhed
                er en god kontrast til det tunge emne.<br/>
                <br/>
                <!--
                Som du kan se, har Judas fulgt mig i mange år,
                og sangens udvikling afspejler mit liv;
                igennem mange forskellige sindstilstande;
                fra ensom dreng på et lejet værelse
                til familiefar.<br/>
                <br/-->
                <i>Lasse, 2015-06-22.</i>
            </div>

            <div class="opdateret">
                2015-06-23
            </div>

            <div class="creative_commons_both">gamle versioner af "Loke"</div>
        </div>
    </td></tr></table>
    <div class="hosting"></div>

</td>
<td class="header-overview"><center>(header overview)</center></td>
</tr></table>
</body>
</html>
