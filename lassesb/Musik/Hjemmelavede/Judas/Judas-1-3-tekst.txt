                       Judas 1.3 - maj 2011.
                  Tekst af Lasse Steen Bohnstedt


Menneskesøn; midt i al tvivl gav du os håb.
Vi fulgte dig væk fra det liv, som ingen mening har.
Og når du talte, så runged' Himlen af sejrsråb.
Det var, som du lovede alt og gav alle svar.

    La la la ...

Hvor vi end kom, slugte folk råt, alt hvad du sagde.
I dag på bjerget, i morgen på Verdens tag!
Du talte meget, men hvad, du sagde, er ikk' godt at vide.
Når dagen var gået, var der stadig ikk' sket en skid.

    La la la ...

    (mellemstykke)
    
Her sidder jeg, alle er væk, og ilden med.
Mens Solen står op, kan jeg se mit liv gå ned.
En ørkenvandring er endt, magien forsvandt med dig.
Hvis bare, i det mindste, du ku' ha' hadet mig.

    La la la ...
    La la la ... 


Teksten frigives under denne licens:
- Creative Commons Attribution-NonCommercial-ShareAlike version 3.0.
  Se detaljer på: http://creativecommons.org/licenses/by-nc-sa/3.0/
